# Aihekuvaus

Järjestelmällä voidaan laatia lääkäriaseman työvuorolistoja. Lääkäriaseman henkilöstö jaetaan kolmeen luokkaan: lääkärit, sairaanhoitajat ja perushoitajat. Lääkäriaseman aukioloajat jaetaan tarvittavan henkilöstövahvuuden mukaan eri kiireellisyysluokkiin. Jokaiselle kiireellisyysluokalle määritellään minimivahvuus, eli kuinka monta kunkin henkilöstöluokan työntekijää on oltava töissä. Minimivahvuutta laskettaessa ylempi työntekijä voi korvata alemman, eli lääkäri voi olla sairaanhoitaja tai perushoitaja, ja sairaanhoitaja voi olla perushoitaja. Jokainen aseman aukiolotunti kuuluu johonkin kiireellisyysluokkaan.

Järjestelmä hyväksyy vain sellaiset työvuorolistat, jotka täyttävät vaaditut henkilöstövahvuudet. Lisäksi jokaisella työntekijällä on määritelty päivittäinen ja viikoittainen maksimityötuntimäärä, joiden ylitykset järjestelmä estää.

Järjestelmän toiminnot:

- Kirjautuminen

- Kiireellisyysluokkien luominen ja muokkaaminen

- Henkilöstövahvuuskalenterin tekeminen ja muokkaaminen

- Työvuorolistan tekeminen ja muokkaaminen

- Henkilökohtaisen työvuorolistan listaus

- Työvuorolistan listaus

- Työntekijäkohtainen työraportti tehdyistä työtunneista tietyllä aikavälillä

- Työntekijän tekemien työtuntien listaus kiireellisyysluokittain

- Työvuorolistan ylimiehityksen raportointi
